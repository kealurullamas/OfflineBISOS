<div class="container">
    <br>
    <h1 style="" align="left">
        <span tabindex="-1" style="outline: none"><b>Barangay Profile</b></span>
    </h1>
    <img
    <span style="font-size:12.0pt;line-height:150%;font-family:Arial, Helvetica, sans-serif">
        <p align=justify>
            &emsp;&emsp;Ang Barangay Malaban ay natagpuan ng mga mananakop na Espanyol noong ika-huling bahagi 
            ng buwan ng <b>Hunyo taon 1521</b> sa pangunguna ni <b>Juan De Salcedo</b> at isang pari na nagngangalang 
            <b>Padre Alonzo Alvarado</b>. Mula sa kanilang paglalayag buhat sa Morong, Rizal. Ang mga unang mamamayan 
            ng Barangay Malaban ay nakipaglaban sa mga mananakop ngunit sila ay nagapi at ang barangay ay pinangalang 
            <b>MANLALABAN</b> na sa kalaunan ay naging <b>Barangay Malaban</b>.
            <br><br>
            &emsp;&emsp;Ang Barangay Malaban ay maituturing na isa sa may pinakamaraming populasyon na barangay sa Bayan 
            ng Bi単an, Laguna na may bilang na 36,404 ayon sa huling talaan ngayong taon 2013. Ang barangay Malaban ay isa 
            rin sa maraming barangay na may pinakamaraming botante (voting population) na 16,496 ayon din sa huling talaan 
            nung huling halalan ng taong 2013. Ang Barangay Malaban ay humigit kumulang 2 kilometro mula sa kabayanan ng 
            Bi単an unang distrito ng Lalawigan ng Laguna at ito ay napapalibutan ng <b>Barangay Dela Paz (Hilaga), Barangay 
            San Antonio (Timog), Barangay Casile (Kanluran), at ng Lawa ng Laguna sa Silangan.</b> Masasabi na ang Barangay 
            Malaban, Bi単an, Laguna ay isang urbanisadong Barangay at ito ay may lawak na <b>121 Hektarya</b> kung saan ang 
            pinakamalawak na bahagi ay nasasakop ng residensyal. Ang barangay Malaban ay binubuo ng <b>walong (8) purok.</b> 
            Ang pangunahing relihiyon sa Barangay Malaban ay Katoliko na binubuo ng <b>93 porsiyento</b> ng populasyon na 
            pinapangalawahan ng Iglesia ni Kristo at ng Adventist church at sinundan ng iba pang relihiyon. Ang pangunahing 
            pinagkakakitaan ng mga mamamayan ng Barangay Malaban ay ang pag-gawa ng mga tsinelas at sapatos gayundin ang 
            pangingisda sa Lawa ng Laguna. Ang ibang mamamayan ay kumikita sa pamamagitan ng pagtatrabaho sa mga pabrika at 
            pag-eempleyo sa iba pang mga bahay kalakal sa iba't ibang karatig lugar ng bayan ng Bi単an, Laguna. Marami narin 
            ang propesyonal sa Barangay Malaban. May mga nagtapos ng medisina, abogasya, inhinyeriya, pagka-guro at iba pang 
            mga kurso sa kolehiyo.
            <br><br>
            &emsp;&emsp;Ang Barangay Malaban ay masasabing isang maunlad na barangay dahil kumpleto ito sa mga pasilidad na 
            lubhang mahalaga sa pangaraw-araw na gawain ng mga mamamayan katulad ng elektrisidad, komunikasyon, mga poso na 
            pinagkukuhanan ng malinis na tubig, barangay hall, mga barangay health center at mga barangay day care center. 
            Ito ay may tatlong paaralan, ang Malaban, Elementary School MAIN, Malaban EAST at ang Nereo Joaquin National 
            Highschool. Ang Pamahalaang Barangay ng Barangay Malaban ay pinamamahalaan ng Punong Barangay at ng pitong kagawad 
            na inihalal ng mga mamamayan ng barangay at sila ang bumubuo ng Sangguniang Barangay kasama ang itinalagang Kalihim 
            ng Barangay at Ingat-Yaman ng Barangay. Sila ang bumubuo, nagbabalangakas at nagpaplano ng mga proyekto na lubhang 
            mahalaga at kailangan sa pagpapalakas at pagpapatatag ng barangay. Gayundin, sila rin ang nangangalaga, nagpapanatili 
            at nagpapatupad ng mga ordinansa o batas para sa kaayusan, kalinisan at kapayapaan ng barangay. Gayunpaman, marami 
            parin sa mga mamamayan ng Barangay Malaban ay nabubuhay sa kahirapan kung kaya't pinipilit ng mga nanunungkulan sa 
            sangguniang barangay na maibigay sa pamayanan ang isang serbisyong makatao at maka-Diyos upang sa kahit paanong paraan 
            ay makatulong upang gumaan ang bigat na kanilang dinaranas sanhi ng kahirapan.
        </p>
    </span>
</div>